#BioTaxonomy: Οδηγίες χρήσης για τελικούς χρήστες

##Γενικές Οδηγίες 
![navigation bar](https://github.com/ellak-monades-aristeias/BioTaxonomy/blob/wireframes/user-guide-1.jpg?raw=true)
###Επιστροφή στην αρχική σελίδα    
* Πατώντας το λογότυπο της εφαρμογής πάνω αριστερά επιστρέφετε στην αρχική σελίδα  

###Αλλαγή Γλώσσας  
* Μπορείτε να επιλέξετε ανάμεσα σε ελληνικά και αγγλικά πατώντας τα αντίστοιχα κουμπιά πάνω δεξιά. Η προεπιλεγμένη γλώσσα είναι τα αγγλικά. Αν κάνετε αλλαγή γλώσσας μεταφράζεται αυτόματα το υπάρχον περιεχόμενο της σελίδας. Οι όροι που δεν υπάρχουν στα ελληνικά εμφανίζονται στα αγγλικά. 

###Αναζήτηση  

* Μπορείτε να κάνετε αναζήτηση στα ελληνικά ή τα αγγλικά αναλόγως με τη γλώσσα που έχετε επιλέξει. Η αναζήτηση εκτελεί διαφορετικές λειτουργίες ανάλογα με τη σελίδα που βρίσκεστε και περιγράφεται αναλυτικότερα παρακάτω 

##Αρχική σελίδα  
![home page](https://github.com/ellak-monades-aristeias/BioTaxonomy/blob/wireframes/user-guide-2.jpg?raw=true)
* Όταν ανοίγετε την εφαρμογή βλέπετε στα αριστερά τους δύο κόμβους με τα Ζώα και τα Φυτά. Αυτά είναι τα σημεία εκκίνησης για να αναπτύξετε το δέντρο που θέλετε.
* Ο κάθε κόμβος έχει τη φωτογραφία του όντος ή της ομάδας όντων που αναπαριστά και δύο κουμπιά: Το κουμπί "Λεπτομέρειες", με το οποίο μπορείτε να δείτε λεπτομέρειες για το συγκεκριμένο κόμβο,  και το κουμπί ">" που εμφανίζει τα μέλη της αμέσως επόμενης ταξινομικής βαθμίδας. Στην έκδοση για κινητά πατήστε πάνω στην εικόνα του κόμβου για να δείτε λεπτομέρειες.   
* Αν φύγετε από την αρχική σελίδα(για παράδειγμα για να δείτε ένα πλήρες άρθρο), το δέντρο που ανοίξατε διατηρείτε μέχρι να κλείσετε τη σελίδα.  

###Ανάπτυξη του δέντρου - Εμφάνιση των μελών της επόμενης ταξινομικής βαθμίδας.  
* Υπάρχουν συνολικά 7 ταξινομικές βαθμίδες. Μπορείτε κάθε φορά να αναπτύξετε οποιοδήποτε κόμβο οποιασδήποτε βαθμίδας ανεξάρτητα με το πόσους κόμβους έχετε ανοίξει, το δέντρο διαμορφώνεται ανάλογα.  

###Λεπτομέρειες 
![details window](https://github.com/ellak-monades-aristeias/BioTaxonomy/blob/wireframes/modal.jpg?raw=true)
* Πατώντας το κουμπί "Λεπτομέρειες" εμφανίζεται η εικόνα του κόμβου σε μεγέθυνση, μια μικρή περίληψη και μέχρι 8 απο τα πιο σημαντικά όντα-μέλη του κόμβου (εφόσον υπάρχουν). Επίσης μπορείτε να δείτε το πλήρες άρθρο της Wikipedia για αυτό το κόμβο.  

###Αναζήτηση  
![search](https://github.com/ellak-monades-aristeias/BioTaxonomy/blob/wireframes/main.jpg?raw=true)
* Αν κάνετε αναζήτηση, δημιουργείται αυτόματα το δέντρο μέχρι τη βαθμίδα του όρου αναζήτησης. Οι επιλεγμένοι κόμβοι σε κάθε βαθμίδα ανεβαίνουν στην κορυφή για ευκολότερη κατανόηση.  

##Πλήρες άρθρο  
![article page](https://github.com/ellak-monades-aristeias/BioTaxonomy/blob/wireframes/article.jpg?raw=true)
* Η σελίδα με το πλήρες άρθρο χωρίζεται σε τρεις ενότητες:  

###Το άρθρο της Wikipedia  
* Το πλήρες άρθρο της wikipedia μαζί με το infobox του. Πάνω δεξιά υπάρχει ένας σύνδεσμος που σας ανακατευθύνει στη σελίδα της wikipedia σε περίπτωση που θέλετε π.χ. να κάνετε κάποια επεξεργασία στο άρθρο. 

###Στατιστικά  
* Διάγραμμα πίτας που παρουσιάζει σε ποιά τάξη ανήκει η επιλεγμένη τάξη και το ποσοστό των όντων της επιλεγμένης τάξης σε σχέση με τα υπόλοιπα της ίδιας τάξης.  Για παράδειγμα για τη συνομοταξία "Ακανθοκέφαλα" τα στατιστικά είναι τα εξής:  
```
Το Βασίλειο Ζώο έχει 114 Συνομοταξίες με σύνολο 181089 μέλη
H Συνομοταξία Ακανθοκέφαλα είναι #30 με 37 μέλη  
```

###Όλα τα όντα της τάξης  
* Κάτω από το πλήρες άρθρο υπάρχουν τα thumbnail με όλα τα όντα της τάξης. 

###Αναζήτηση  
* Μπορείτε να αναζητήσετε κάτι συγκεκριμένο και να εμφανιστεί το πλήρες άρθρο του αν αυτό υπάρχει.  

###Επικοινωνία  
* Για απορίες/αναφορές τεχνικών προβλημάτων/προτάσεις για βελτιώσεις κτλ στείλτε e-mail στο biotaxonomy.project@gmail.com
