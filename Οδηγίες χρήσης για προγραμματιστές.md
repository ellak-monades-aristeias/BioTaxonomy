#BioTaxonomy: Οδηγίες χρήσης για προγραμματιστές  
##Περιεχόμενα/Λειτουργίες της εφαρμογής 
•	Wireframes και mockups της εφαρμογής που παρουσιάζουν παραδείγματα λειτουργικότητας σε διάφορα μεγέθη συσκευών.    
•	Αλγόριθμοι που εξάγουν δεδομένα από τη Wikipedia.    
•	Σελίδα με δενδροειδές διάγραμμα που παρουσιάζει τα έμβια όντα.    
•	Αναδυόμενο παράθυρο με τη περίληψη της ταξινομικής βαθμίδας ή του όντος και λίστα με τα πιο σημαντικά μέλη της τάξης.    
•	Σελίδα με το άρθρο της Wikipedia για κάποιο έμβιο ον και στατιστικά για αυτό.     
•	Αναζήτηση κάποιου όντος και εμφάνιση είτε του δέντρου στο οποίο ανήκει, είτε της σελίδας με το άρθρο της Wikipedia.     
•	Δυνατότητα πλοήγησης της εφαρμογής στα αγγλικά και ελληνικά.     
•	Σελίδα με πληροφορίες για το έργο.     
•	Responsive εμφάνιση για υπολογιστές, tablet και κινητές συσκευές.     

##Σύντομη Τεκμηρίωση  
•	Τα wireframes δημιουργήθηκαν με το εργαλείο ανοιχτού λογισμικού pencil και αποτέλεσαν τον οδηγό για τη δημιουργία της εφαρμογής.   

•	Η ληψη των δεδομένων από τη Wikipedia έγινε κάνοντας ajax requests με δύο τρόπους:  
o	Eκτέλεση SPARQL queries στη βάση της DBpedia για τη δημιουργία του δέντρου, την εύρεση των ταξινομικών βαθμίδων και τη δημιουργία των στατιστικών.   
o	Xρήση του API της Wikipedia για τη προβολή της περίληψης των όντων και των ταξινομικών βαθμίδων και τη λήψη του άρθρου της Wikipedia.   

•	Για τη λειτουργία της εφαρμογής δε χρειάζεται κάποια εγκατάσταση αρχείων ή server απλά είναι απαραίτητη η σύνδεση στο διαδίκτυο καθώς τα δεδομένα λαμβάνονται σε πραγματικό χρόνο.

•	Η εφαρμογή έχει τη μορφή ιστοσελίδας με βάση το bootstrap framework  και αποτελείται από 3 html σελίδες:  
o	Index.html: Η αρχική σελίδα. Εδώ δημιουργείται το δέντρο με τα όντα. Ο κάθε κόμβος συμβολίζει ένα ον ή το όνομα μιας ταξινομικής βαθμίδας.   
o	Article.html: Η σελίδα στην οποία ανακατευθύνεται ο χρήστης όταν θέλει να δει αναλυτικές πληροφορίες για κάποιο κόμβο του δέντρου. Εδώ εμφανίζονται τα στατιστικά, και αν ο κόμβος είναι ταξινομική βαθμίδα, όλα τα όντα που είναι μέλη του.  
o	About.html: Πληροφορίες σχετικά με την εφαρμογή και οδηγός χρήσης.   

•	Η κύρια λειτουργικότητα της εφαρμογής υλοποιείται με τα παρακάτω αρχεία jquery:  
o	Tree.js: Συναρτήσεις για τη δημιουργία του δέντρου(σταδιακά και με αναζήτηση) και του αναδυόμενου παράθυρου με τη περίληψη και τα κυριότερα μέλη.    
o	Queries.js: Τα ερωτήματα για τη λήψη δεδομένων.  
o	Statistics.js: Δημιουργία στατιστικών.    
o	Navigation.js: Συναρτήσεις για τη πλοήγηση στην εφαρμογή.    
o	Languages.js: Συναρτήσεις για τη μετάφραση της εφαρμογής.  

•	Ο φάκελος plugins περιέχει βιβλιοθήκες jquery ανοιχτού λογισμικού που προσθέτουν επιπλέον δυνατότητες στην εφαρμογή όπως την εμφάνιση διαγράμματος πίτας για τα στατιστικά, lightbox για την εμφάνιση φωτογραφιών, βελτίωση του scrolling κτλ  

•	Ο φάκελος wikirank περιέχει αρχεία json με τα δεδομένα της wikirank για την εύρεση των σημαντικότερων όντων μιας ταξινομικής βαθμίδας.     

•	Η αναζήτηση των όντων έχει δύο μορφές:    
o	Αναζήτηση στη σελίδα του δέντρου: Υπολογίζεται η ταξινομική βαθμίδα του όρου αναζήτησης και δημιουργείται το ανάλογο δέντρο, με πολλαπλή εκτέλεση του αλγορίθμου για τη δημιουργία του δέντρου για κάθε ταξινομική βαθμίδα.     
o	Αναζήτηση στη σελίδα των άρθρων: Εμφανίζεται το πλήρες άρθρο της Wikipedia για τον όρο αναζήτησης μαζί με τα στατιστικά του.  

•	Για τη μετάφραση της σελίδας από αγγλικά σε ελληνικά και αντίστροφα η μετάφραση γίνεται με δύο τρόπους, ανάλογα με το αν οι όροι προς μετάφραση είναι στατικοί ή δυναμικοί:    
o	Στατικοί όροι: Είναι αποθηκευμένοι στο αρχείο languages.js    
o	Δυναμικοί όροι: Μεταφράζονται με τη χρήση του API της Wikipedia.    
•	Για τις αισθητικές παρεμβάσεις στην εφαρμογή και το responsive κομμάτι της έγιναν διάφορες προσθήκες/διορθώσεις/media queries στα αρχεία css του bootstrap.     

Το πλήρες documentation για τα javascript αρχεία του έργου βρίσκεται στο http://ellak-monades-aristeias.github.io/BioTaxonomy/documentation/ .

Ο κώδικας που δημιουργήθηκε για την παραπάνω υπηρεσία είναι διαθέσιμος στο https://github.com/ellak-monades-aristeias/BioTaxonomy  

##Επικοινωνία  
* Οποιεσδήποτε βελτιώσεις, τεχνικά προβλήματα και δυσλειτουργίες μπορείτε να τις καταχωρείτε ως [issues](https://github.com/ellak-monades-aristeias/BioTaxonomy/issues). Για απορίες κτλ στείλτε e-mail στο biotaxonomy.project@gmail.com
